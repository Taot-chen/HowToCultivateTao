**字碑**

养炁忘言守，降心为不为。动静知宗祖，无事更寻谁？

真常须应物，应物要不迷。不迷性自住，性住气自回。

气回丹自结，壶中配坎离。阴阳生反复，普化一声雷。

白云朝顶上，甘露洒须弥。自饮长生酒，逍遥谁得知。

坐听无弦曲，明通造化机。都来二十句，端的上天梯。

----------

**张三丰注解**

养炁忘言守，

    凡修行者先须养炁；养炁之法，在乎忘言守一。忘言则炁不散；守一则神不出。

    
降心为不为。

    凡人之心，动荡不已。修行人，心欲入静，贵乎制伏两眼。眼者心之门户，须要垂帘塞兑。一切事体，以心为剑。想世事无益于我，火烈顿除，莫去贪着。

    
动静知宗祖，

    动静者，一阴一阳也。宗祖者，生身之处也。修行人，当知父母未生之前．即玄牝也。一身上下，乾坤八封五行四象聚会之处，乃天地未判之先，一点灵光而成，即太极也。心之下，肾之上，仿佛之内，念头无息，所起之处，即是宗祖。所谓动静者，调和真炁，安理真元也。盖呼接天根，吸接地根，即阖户之谓坤，辟户之谓乾。呼则龙吟云起，吸则虎啸风生。一阖一辟、一动一静，贵乎心意不动，任其真息往来，绵绵若存，调息至无息之息，打成一片，斯神可凝，丹可就矣。

    
无事更寻谁？

    若能养炁忘言守，降伏身心，神归炁穴，意注规中，混融一炁。如鸡抱卵，如龙养珠，念兹在兹，须臾不离。日久工深，自然现出黍米之珠，光耀如日，默化元神，灵明莫测。
真常须应物，应物要不迷。

    此道乃真常之道，以应事易淤昏迷，故接物不可迷于尘事。若不应接，则空寂虚无。须要来则应之，事去不留，光明正大，乃是不迷，真性清静，元神凝结。
不迷性自住，性住炁自回。

    凡人性烈如火，喜怒哀乐，爱恶欲憎，变态无常；但有触动。便生妄想，难以静性。必要有真微忿则火降；真寡欲则火（水）升。身不动名曰炼精，炼精则虎啸，元神凝固；心不动名曰炼炁，炼炁则龙吟，元炁存守；念（意）不动名曰炼神，炼神则二炁交。三元混，元炁自回矣。三元者精炁神也，二炁者阴阳也。
炁回丹自结，壶中配坎离。

    修行人，性不迷尘事，则炁自回。将见二炁升降于中宫，阴阳配合于丹鼎。忽觉肾中一缕热炁，上冲心府，情来归性，如夫妇配合，如痴如醉；二炁氤氲。结成丹质，而炁穴中水火相交，循环不已，则神驭炁，炁留形，不必杂本自长生，

    
阴阳生反覆，普化一声雷。

    忽然一点灵光，如黍米之大，即药生消息也。赫然光透，两肾如汤煎，膀胱如火炙，腹中如烈风之吼，腹内如震雷之声，即复卦天根现也。天根现．即固心王，以神助之，则其炁如火，逼金上行，穿过尾闾，轻轻送，默默举：一团和炁，如雷之震，上升泥丸，周身踊跃，即天风炁卦也。由月窟，至印堂，眉中漏出元光，即太极动而生阴，化成神水甘露。

    
白云朝顶上，甘露洒须弥。

    到此地位，药即得矣。二炁结刀圭，关窍开通；火降水升，一炁周流。从太极中动天根，过玄谷关，升二十四椎骨节，至天谷关。月窟阴生，香甜美味，降下重楼，无休无息，名曰“甘露洒须弥”。
自饮长生酒，逍遥谁得知？

    养炁到此，骨节已开，神水不住，上下周流，往来不息，时时吞咽，谓之长生酒。
坐听无弦曲，明通造化机。

    工夫到此，耳听仙乐之音，又有钟鼓之韵。五炁朝元，三花聚顶，如晚鸦来栖之状。心田开朗，智慧自生，明通三教经书。默悟前生根本，豫知未来休咎。大地山河如在掌中，目视万里，已得六通之妙，此乃实有也。吾行实到此际，若有虚言以误后学，天必诛之。遇之不行，罪过天谴。非与师遇，此事难知。
都来二十句，端的上天梯。

    自“养炁忘言”至此二十句，皆是吕祖真正口诀。工夫无半点虚伪，乃修行上天之阶梯。得悟此诀与注者，可急行之，勿妄漏泄，勿示匪人，以迫天谴。珍重奉行，克登天阙。


----------

首先讲述入手养气之法，在于忘言、降心、清静、无为。在静养之中寻找动静之机产生前之先天本住，本性湛然，无形无象，因而无事以守之。由此悟得真常境界，真一不二，常清常静，此时方可以“应物”，即采药。采药之际，不可执于有为，迷失先天本性。

本性不迷，自然能住，能住则炁自返回，而可采药归炉。炁回之后，内丹自结，而神与炁合，配坎离于壶（指丹田）中。神与炁反复配合，此为人身内部之阴阳交 媾。乃得真阳之炁点化全身阳质，如同雷声普化之景。清阳之炁升于头顶还精补脑，化为甘露洒下，温煦全身。

修道之人，此时如饮长生美酒，如痴如醉，逍遥自在，凡人岂能知晓，此中之妙难以言述。功夫至此，进入自如境界，坐听无弦之琴，明通造化之机。虽在人间，如同天上，因而名曰“上天梯”。


----------

玉清内相，金阙选仙，化身为三教之师，掌法判五雷之令。黄粱梦觉，忘世上之功名，宝剑光辉，扫人间之妖怪。

四生六道，有感必敷，三界十方，无求不应。黄鹤楼头留圣迹，玉清殿内炼丹砂。存道像于岩祠，显仙迹于云洞。阐法门之香火，理玄嗣之梯航。大

悲、大愿、大圣、大慈、开山启教、灵应祖师、天雷上相、灵宝真人、纯阳演正警化孚佑帝君、兴行妙道天尊。
